Krzemionki Opatowskie

Krzemionki tworzą prehistoryczny region górniczy, w którym znajdują się kopalnie krzemienia pasiastego. To ozdobna odmiana kamienia, która odznacza się koncentrycznym, mniej lub bardziej regularnym ułożeniem ciemnych i jasnych smug lub warstewek.  16 września 1994 roku zarządzeniem Prezydenta RP, Krzemionki zostały uznane za pomnik historii Polski, a w 2019 Kopalnie krzemienia pasiastego i neolityczne osady w Krzemionkach Opatowskich zostały wpisane na listę światowego dziedzictwa UNESCO.
