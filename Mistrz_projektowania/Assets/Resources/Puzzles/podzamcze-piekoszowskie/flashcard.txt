Pałac w Podzamczu Piekoszowskim

Pałac został zbudowany w połowie XVII wieku dla jednej z najbogatszych polskich rodzin magnackich - Tarłów herbu Topór. Powstał na wzór Pałacu Biskupów Krakowskich w Kielcach. Koszty wzniesienia pałacu były podobno tak wielkie, że Tarło musiał sprzedać aż 30 wsi. Pałac pozostawał w rękach rodziny do 1842 roku, kiedy to dobra piekoszowskie nabył Kazimierz Sosnowski. Już wówczas budynek był zaniedbany, przez dach przeciekała woda. Pałac zniszczony przez pożar w XIX w. (ok. 1860 r.) i do dziś pozostaje w ruinie z dobrze zachowanym ciągiem murów i pałacowych pomieszczeń.
